---
sidebar_label: '19 Design Patterns'
sidebar_position: 19
---

# 19. Design Patterns
*Slimme, herbruikbare manieren om veelvoorkomende softwareproblemen op te lossen.*
## 1. Wat zijn design patterns?
Design patterns zijn bewezen oplossingen voor vaak terugkerende ontwerprpoblemen in softwareontwikkelingen. Het zijn geen kant-en-klare codefragmenten, maar conceptuele sjablonen die beschrijven hoe je bepaalde structuren in je code kunt opbouwen.

Een design pattern legt uit:
- hoe objecten samenwerken (bij OOP)
- hoe verantwoordelijkheden verdeeld worden
- en hoe je een oplossing maakt die flexibel en uitbreidbaar blijft.

Pattern zijn taalonafhankelijk. Ze vertrekken vanuit principes, niet vanuit syntaxis. hierdoor zijn ze bruikbaar in elke taal die objectgericht of modulair werkt, zoals Python, Java, C#, enz.

## 2. Waarom bestaan design patterns?
Design patterns ontstonden omdat ontwikkelaars merkten dat ze telkens met dezelfde ontwerpproblemen geconfronteerd werden. In grotere codebases doken steeds dezelfde situaties op: code die te sterk aan elkaar hing, klassen die te veel verantwoordelijkheden kregen, of logica die moeilijk uitbreidbaar was zonder alles te herwerken. Ook communicatie tussen onderdelen liep vaak uit in rommelige, moeilijk te volgen structuren.

Gaandeweg zagen programmeurs dat de oplossingen die ze hiervoor bedachten opvallend veel op elkaar leken. Die terugkerende oplossingen werden herkend, benoemd en samengebracht in wat we vandaag design patterns noemen. Het zijn dus gedeelde inzichten: bewezen manieren om veelvoorkomende ontwerpuitdagingen netjes, helder en flexibel op te lossen.

## 3. Hoe zijn design patterns ontstaan?
Het idee van design patterns komt oorspronkelijk uit de architectuur. Architecten merkten dat bepaalde oplossingen in het ontwerpen van gebouwen steeds opnieuw terugkeerden omdat ze goed werkten. Denk aan manieren om ruimtes logisch in te delen of licht binnen te brengen. Die terugkerende oplossingen werden aangeduid als “patronen”.

In de softwarewereld gebeurde hetzelfde: ontwikkelaars zagen dat bepaalde aanpakken telkens opnieuw effectief waren bij het oplossen van veelvoorkomende ontwerpproblemen. In de jaren ’90 werden deze ideeën officieel verzameld door vier software-engineers, de Gang of Four. Zij brachten de bekendste en meest gebruikte patronen samen in een boek dat nog altijd de standaardreferentie is.

Sindsdien gebruiken programmeurs design patterns als een soort gedeelde taal — een manier om oplossingen en structuren duidelijk te benoemen en herkenbaar te maken. Ondanks alle technologische evoluties blijven veel van die patronen vandaag nog steeds relevant.

## 4. Drie hoofdcategorieën van design patterns

